
<section>
    <h1>Akumulace</h1>
    <div class="container edc-content-page">
    <h1>Akumulace</h1>
    <div class="content-block">            
        <p><strong>Akumulace v energetice znamená ukládání elektřiny pro její pozdější využití. Jde o řešení umožňující shromažďovat elektřinu v době, kdy je jí nadbytek (například během období vysoké výroby z obnovitelných zdrojů), a používat ji, když je poptávka po energii vyšší než nabídka. Tím akumulace přispívá k nezbytnému a permanentnímu zajištění bilance nabídky a poptávky, tedy výroby a spotřeby elektřiny.</strong> Od tohoto data se mohou žadatelé registrovat u EDC, což je nezbytnou podmínkou pro zahájení sdílení elektřiny.</p>

        <p>Za akumulaci může být považováno i uložení elektrické energie do jiné energie bez zpětné konverze. V takovém případě jde o akumulaci energie, nikoliv elektřiny.</p>

    </div>

    <div class="content-block"> 
        <h3>Role EDC v rámci akumulace:</h3>

        <ul>
            <li>Akumulace umožní ukládat elektřinu například u majitelů fotovoltaických elektráren vybavených či průmyslovým odběratelům v případě, že jsou vybaveni bateriovými úložišti.</li>
            <li>EDC zajistí, že budou toky elektřiny do akumulace evidovány a že se s ukládáním do baterií či s dodávkou elektřiny z nich bude zacházet podle pravidel pro akumulaci.</li>
        </ul>
    </div>

    <div class="content-block"> 
        <h3>Nejznámější formy akumulace</h3>
        <ul>
            <li><strong>Vodní přečerpávací elektrárny</strong> fungují na principu čerpání vody do výše položené nádrže v době, kdy je to výhodné (například při nízké ceně elektřiny). V případě potřeby se pak přes turbínu pouští voda zpět a vyrábí se tak znovu elektřina. Účinnost celého cyklu je okolo 80 %. Výhodou této formy akumulace je velký jednotkový výkon a energie k uložení.</li>
            <li><strong>Bateriová úložiště</strong> fungují stejně jako jakákoli jiná baterie na principu ukládání elektřiny do energie chemické vazby a jejího pozdějšího uvolňování. Existuje celá řada baterií, které se liší svým složením, přičemž každý typ akumulátoru má své specifické vlastnosti a hodí se pro jiný účel.  V domácích solárních systémech se pro uložení přebytků v současnosti nejčastěji používají lithiové baterie systému Lithium-železo-fosfát.</li>
            <li>Příklad akumulace energie, nikoliv elektřiny, je akumulace <strong>do vody</strong>, která využívá elektrického ohřevu k výrobě teplé či horké vody; elektrokotel může být zapojen jako doplňkový nebo i hlavní zdroj tepla. Ve výhodných časech (například v době levné elektřiny) se pomocí elektrokotlů vyrábí teplo, které se akumuluje do otopného systému nebo přímo zásobních nádrží teplé vody.</li>

        </ul>
                <p>Do české legislativy zavádí pojem akumulace aktuálně projednávaná novela energetického zákona, tzv. Lex OZE III. Její přijetí umožní v České republice budování velkých bateriových úložišť s kapacitou srovnatelnou s přečerpávacími elektrárnami. EDC bude po rozšíření svých služeb hrát významnou roli právě ve sběru dat a řízení akumulace.</p>
    </div>
    <div class="content-block">
        <h3>Přínosy akumulace pro budoucí energetiku</h3>

        <ul>
            <li>Pomáhá vyrovnávat rozdíly mezi výrobou a spotřebou energie, což je obzvlášť důležité u obnovitelných zdrojů energie, které mají proměnlivou výrobu.</li>
            <li>Zajišťuje využití přebytečné elektřiny, jež by jinak byla ztracena, a její využití v době potřeby zvyšuje celkovou účinnost energetického systému.</li>
            <li>Může snížit potřebu nových záložních zdrojů energie, a tím přispět ke snížení nákladů na energii.</li>
            <li>Umožňuje větší integraci obnovitelných zdrojů energie do energetické sítě tím, že vyrovnává proměnlivost jejich dodávky a pomáhá k zajištění stabilní dodávky energie.</li>
        </ul>
    </div>
</section>
 